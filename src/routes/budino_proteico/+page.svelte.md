---
title: 'Budino proteico'
image: '/assets/budino.jpeg'
created: 2023-05-03
updated: 2023-05-03
tags:
  - 'budino'
  - 'proteine'
  - 'fit'
  - 'healthy'
  - 'Easy'

---

Piccola premessa: da quando ho testato questa ricetta ho praticamente smesso di comprare tutti i budini proteici in commercio. E' di una semplicità estrema, bastano davvero pochissimi ingredienti, non voglio dire che sicuramente li avrete già in casa a portata di mano, però una volta acquistati, vi dureranno molto tempo. 

*Difficoltà*: Molto facile

*Tempo di preparazione*: 10 minuti

**Ingredienti**

*Dosi per 2 budini*
- 250 ml di acqua
- 250 ml di latte
- 1 cucchiaino di agar agar (preso su Amazon)  
- 2 cucchiaini di eritritolo (ASFoods)
- 50 gr di proteine in polvere corrispondenti a 6 scoops (+Watt alla nocciola)


**Procedimento**

Unire in un pentolino antiaderente latte e acqua ed iniziare a riscaldare, aggiungere l'agar agar e l'eritritolo e mescolare; aggiungere gli scoops di proteine in polvere e continuare a mescolare, il budino sarà pronto quando il composto arriverà ad ebollizione.
A questo punto dividere il composto tra i pirottini e lasciare raffreddare in frigo fino a quando solidificheranno. 
Di solito li preparo la sera prima e li lascio raffreddare tutta la notte per poi consumarli la mattina dopo, aggiungendo sopra delle salse zero, marmellata o burro d'arachidi. 

Provate e non ve ne pentirete!