---
title: 'Pancake'
image: '/assets/pancake.jpeg'
created: 2023-05-03
updated: 2023-05-03
tags:
  - 'pancake'
  - 'breackfast'
  - 'Healthy'
  - 'Fit'
  - 'Easy'

---

Questa ricetta si prepara con pochi ingredienti, ma per davvero! Sul web si trovano mille ricette per i pancake, questa è una variante semplice che preparo quasi ogni mattina. 

*Difficoltà*: Facile

*Tempo di preparazione*: 10 minuti

**Ingredienti**

*Dosi per 1 persona*

- 40 gr di farina di avena, nel mio caso ho usato quella aromatizzata al burro di arachidi.
- 1 uovo
- 100 ml di albume
- 1 cucchiaio di cacao (opzionale)
- 1 cucchiaino di lievito per dolci

**Procedimento**

Il procedimento è molto semplice, basterà unire insieme tutti gli ingredienti fino ad ottenere un composto liscio e poi versarlo in una padella antiaderente ben calda; quando si inizieranno a formare le bollicine sulla superficie, girare il panake e attendere la cottura dal lato opposto fino a doratura. In questo caso ho optato per un unico grande pancake, ma spesso opto per una torretta di piccoli pancake. Altra variante, con gli stessi ingredienti è la cottura in microonde, che posterò in seguito. 

Una volta pronto potete farcire il pancake in base ai vostri gusti, in questo caso ho optato per una marmellata alle fragole e un topping al caramello salato senza zuccheri aggiunti.